<!-- middle content start -->
<div class="row">
    <div class="col-md-8 col-sm-8 col-xs-12">
    <!-- Magazine section start -->
    <div class="magazineSection pillSection">
      <uib-tabset type="pills">
        <uib-tab heading="Tantri Lekh" classes="">
          <div class="mainFullBlock">
            <div class="contdesc pdlr10">
              <p>Last Update : 13 Jul, 2017 </p>
              <h3>ભારતમાં પણ રંગભેદ</h3>
              <p>ઓગણીસમી અને વીસમી સદીની જેમ દુનિયાના વિવિધ દેશોમાં નવસેરથી રંગભેદ દેખાવા લાગ્યો છે. કોઇનું પણ રૃપવિધાન માત્ર આંખનું જ તો કારણ હોય છે ! ઉત્તમ જીવન અને મનુષ્યત્વને રંગ સાથે કયાં કોઇ સંબંધ હોય છે. કવિવર ટાગોરે તો એમ કહ્યું છે કે અરૃપ રત્નો પામવા માટે હું રૃપના સાગરમાં ડૂબકી મારું છું. એટલી ઊંચી ઉડાન આપણી ન હોય તો પણ એક પ્રજા તરીકે દરેક દેશે રંગભેદના દ્રષ્ટિકોણથી મુક્ત થવું જરૃરી છે. એ ભ્રમ છે કે આપણે જે વિશ્વમાં છીએ તે હવે રંગભેદથી મુક્ત છે. રંગભેદમાં માનવામાં ભારત પણ અપવાદ નથી એમ તાજેતરની ઘટનાઓએ પુરવાર કર્યું છે. રંગભેદને કારણે સર્જાતા હિંસાચારનું પ્રમાણ એકાએક વધી ગયું છે. ઓસ્ટ્રેલિયા, અમેરિકા અને કેનેડામાં ભારતીયો સાથે દુર્વ્યહાર કરવામાં આવે છે. જેમાં અનેકે જિંદગી ગુમાવી છે. આતંકવાદીઓ બહુ જ થોડા છે છતાં ભારત સિવાય વિશ્વભરમાં મુસ્લિમોને હવે શંકાથી જોવામાં આવે છે. નાઇજિરિયન વિદ્યાર્થીઓ સાથે દિલ્હી પાસેના ગ્રેટર નોએડામાં આચરવામાં આવેલી હિંસાને કારણે ભારતમાં પણ રંગભેદ પ્રવર્તતો હોવાનું દેખાવા લાગ્યું છે. મનુષ્યને મળેલો દેહ તો માત્ર સાધન છે, એનો રંગ કોઇ પણ પ્રકારનો હોય શો ફેર પડે છે ? આવું આપણે કરીએ છીએ પરંતુ વાસ્તવિકતા એ છે કે ફેર ચોક્કસ પડે છે, અને એ જ અજ્ઞાાન છે.</p>
              <p>થોડા સમય પહેલા દિલ્હીથી ચાલીસેક કિલોમીટર દૂર આવેલા અને હવે એજ્યુકેશન હબ બની ગયેલા ગ્રેટર નોઈડાની એક સોસાયટીમાં રહેતો ૧૯ વર્ષની વયનો મનીષ ગાયબ થઇ ગયો તો તેના પરિજનોએ સીધો જ પોલીસ રિપોર્ટ નાઇજિરિયન વિદ્યાર્થીઓ વિરૃદ્ધ લખાવ્યો અને કહ્યું કે મનીષનું અપહરણ થયું છે. ખરેખર એણે ડ્રગનું ઓવરડોઝ સેવન કર્યું હતું અને નશામાંને નશામાં જ એ ડોક્ટરોની નજર સામે મૃત્યુ પામ્યો. પોલીસે પાંચ નાઇજિરિયન વિદ્યાર્ર્થીની ધરપકડ કરી તો એને છોડાવવા માટે આફ્રિકન દેશોના જેટલા વિદ્યાર્થીઓ ગ્રેટર નોઇડા અને આસપાસમાં વસતા હતા તે તમામે દેખાવો કર્યા, પછીથી નાગરિકોએ મીણબત્તી સરઘસ દ્વારા નાઇજિરિયનનોનો વિરોધ શરૃ કર્યો જે ફરી હિંસાત્મક નીવડયો. ગ્રેટર નોઈડામાં રહેતા આફ્રિકન મૂળના અનેક વિદ્યાર્થીઓ સાથે સ્થાનિક લોકોએ અપમાનજનક રીતે વર્તવાની શરૃઆત કરી એટલે પરિસ્થિતિ વધુ વણસી.</p>
              <p>ગ્રેટર નોઈડાની નિવાસી કોલોનીઓમાં વસતા આફ્રિકન વિદ્યાર્થીઓને મકાન ખાલી કરીને જતા રહેવાનું કહી દેવામાં આવ્યું. સરકારે રેપિડ એક્શન ફોર્સ તૈનાત કરીને જાપ્તો રાખ્યો પરંતુ પારસ્મરિક વિશ્વસનીયતાનો અંત આવી ગયો. હમણાં થોડા સમય પહેલા તમામ આફ્રિકન દેશોના રાજદૂતોએ પાટનગરમાં સંયુકત મીટિંગ યોજીને કેન્દ્ર સમક્ષ આ સ્થિતિની ગંભીર રજૂઆત કરી. અને એ હકીકત પણ છે કે ભારતીયો સ્વયં કંઇ ગોરા નથી, છતાં પોતાનાથી ઓછા ગોરા લોકો પ્રત્યે રંગભેદ દાખવવો એ તો ગોરાઓનું કાળાઓ પ્રત્યે છે તેવું જ બેહૂદુ વર્તન કહેવાય. ભારતમાં અભ્યાસ અર્થે આવતા અર્ધ વિકસિત દેશોના વિદ્યાર્થીઓમાં ૨૦ ટકાથી વધુ આફ્રિકન વિદ્યાર્થીઓ છે. નાઇજિરિયન વિદ્યાર્થીને ભારતીય વાલીઓ ક્રિમિનલ જ માને છે. નાઇજિરિયન ફિલ્મો કે જેને નોલિવૂડ કહેવાય છે તેની એકેય ફિલ્મ સપરિવાર જોઇ શકાય એવી હોતી નથી. નાઇજિરિયન કલ્ચર પાછલા બે દાયકામાં બહુ જ બદનામ થયેલું છે. ગ્રેટર નોઈડામાં અભ્યાસ કરતા ભારતીય વિદ્યાર્થીઓમાંથી ૩૫ ટકા વિદ્યાર્થીઓ તો આ નાઇજિરિયન રંગે રંગાવા જતા ડ્રગ્સના વ્યસની બની ગયા છે. એમને કારણે જ હવે દેશના વિદ્યાર્થીઓ ગ્રેટર નોઈડાની સંસ્થાઓમાં એડમિશન લેતા નથી.</p>
              <p>ગયા વરસે સામસામી મારામારીમાં એક કોંગો વિદ્યાર્થીનું મોત નીપજયું હતું. એના પહેલાના વરસે બેંગ્લોરમાં તાન્ઝાનિયાના એક વિદ્યાર્થીને ટોળાએ મોતને ઘાટ ઉતારી દીધો હતો. ગત વરસે આવી જ ગ્રીષ્મ ઋતુમાં દિલ્હીમાં ૧૨ આફ્રિકન યુવક - યુવતીના એક લટાર મારવા નીકળેલા જૂથને તેની મુક્ત અને સ્વચ્છંદી શૈલીને કારણે નાગરિકોએ મારામારી કરી પોલીસને સોંપ્યા હતા. કેન્યાથી આવેલી યુવતી મારિયા બુરેન્ડીએ આવા વાતાવરણથી તંગ આવીને સ્વદેશ પાછા ફરવાનો નિર્ણય લીધો અને ઉડતા પહેલા એરપોર્ટ પર એણે મીડિયાને કહ્યું કે ભારતમાં ભેદભાવ એ કોઇ નવી વાત નથી, અહીં પ્રજામાં જ પરસ્પર જ્ઞાાતિ - જાતિનો કેટલો બધો ભેદભાવ છે, તો અમારા પ્રત્યે તો હોવાનો જ છે, પરંતુ હું તો એમ માનીને અહીં આવી હતી કે આ ગાંધીજીનું ભારત છે અને હવે અફસોસ સાથે પાછી જઇ રહી છું. થોડા જે વિદેશી વિદ્યાર્થીઓ ડ્રગ્સને રવાડે ચડયા છે અને વતનીઓને એ રસ્તે લઇ જાય છે એને અન્ડર લાઇન કર્યા વિના નિર્દોષ સહિતના બધા જ આફ્રિકન વિદ્યાર્થીઓ પ્રત્યેનો પૂર્વગ્રહ યોગ્ય નથી.એનાથી ભારતની છબીને નુકસાન પહોંચે છે.</p>
            </div>
          </div>
        </uib-tab>
        <uib-tab heading="Prasang Pat" classes="">Prasang Pat</uib-tab>
        <uib-tab heading="To the Point" classes="">To the Point</uib-tab>
        <uib-tab heading="Mangal Desai" classes="">Mangal Desai</uib-tab>
        <uib-tab heading="Cine Magic" classes="">Cine Magic</uib-tab>
        <uib-tab heading="Int ane Imarat" classes="">Int ane Imarat</uib-tab>
        <uib-tab heading="Vichar Vihar" classes="">Vichar Vihar</uib-tab>
        <uib-tab heading="Tarot Card Predictions" classes="">Tarot Card Predictions</uib-tab>
        <uib-tab heading="Weekly Astro" classes="">Weekly Astro</uib-tab>
        <uib-tab heading="Jokes Junction" classes="">Jokes Junction</uib-tab>
        <uib-tab heading="Boj Viana ni Moj" classes="">Boj Viana ni Moj</uib-tab>
        <uib-tab heading="Saransh" classes="">Saransh</uib-tab>
      </uib-tabset>
    </div>
    <!-- Magazine section end --> 
    </div>
    <div class="sideBar" ng-include="'partial-views/sidebar.html'"></div>
</div>
<!-- middle content end -->